---
title: Rohle pro Ozzáka (pivní rohlíky)
category: Domácnost
tags: [recept, rohlíky, domacipekarna, kuchyně]
last_update: 2025-07-09
---

# Rohle pro Ozzáka (pivní rohlíky)

*Tento recept jsem si dala dohromady už na jaře roku 2010, v době rodinného nadšení pro seriál Comeback.  
Chtěla jsem ho nazvat obyčejně, asi pivní rohlíky, ale manžel prohlásil, že Ozzák neuznává žádné zdrobněliny, takže by to měly být – rohle.*

♥

## Suroviny

- 150–170 g piva  
- 10 g čerstvého droždí  
- 1 lžička cukru  
- 1 a 1/4 lžičky soli  
- 130 g polohrubé mouky  
- 170 g hladké mouky  
- 20 g sádla (rozpuštěné, ale vychladlé)

## Postup

1. V pivu rozmícháme cukr, droždí a trošku mouky. Tento kvásek necháme v teple místnosti asi 20 minut kynout.
2. Přidáme zbytek surovin, včetně rozpuštěného (vychladlého) sádla, a uhněteme těsto.
3. Těsto necháme vykynout.
4. Po vykynutí těsto propracujeme, rozdělíme na 6 dílků a z každého uděláme bulku.
5. Necháme asi 10 minut odpočívat.
6. Každou bulku rozválíme na ovál, srolujeme do rohlíku a znovu rozválíme tak, aby byl rohlík tenčí, delší a zahnutý.
7. Přeneseme na plech s pečicím papírem nebo fólií a necháme kynout.
8. Po vykynutí potřeme vejcem, posypeme hrubou solí a kmínem.
9. Pečeme v předehřáté troubě na 220 °C po dobu 10–13 minut.

## Poznámka

Někdy se může stát, že i osvědčený recept vyjde trochu jinak – těsto může být tužší nebo řidší.  
To je způsobeno rozdíly v moukách (různí výrobci, šarže). Recept je potřeba přizpůsobit savosti mouky.

- **Pokud je těsto příliš tuhé**: po kapkách přidávejte pivo a vpracovávejte ho do těsta.  
- **Pokud je těsto řídké a lepí**: postupně zapracujte více mouky (stejného druhu jako v receptu).

---

*převzato z: [Pekárnománie – Rohle pro Ozzáka (pivní rohlíky)](https://www.pekarnomanie.cz/rohle-pro-ozzaka-pivni-rohliky/) – 27. 8. 2025*

## Kontext: Ozzák a Comeback

Ozzák je ikonická postava ze seriálu **Comeback**, kterou ztvárnil Martin Dejdar.  
Je známý svou láskou k pivu, metalu a averzí ke všemu, co zní příliš roztomile – jako třeba "rohlíčky".  
Proto vznikl tento recept jako pocta jeho stylu: **žádné zdrobněliny – prostě rohle.**

