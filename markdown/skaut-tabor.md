---
title: Co mít na skautsky tabor
category: Cestování
tags: [skaut, letnitabor, tabor, stanování, výbava]
last_update: 2025-07-10
---


# Skautský tábor – Manuál pro rodiče

## Při nástupu na tábor dítě odevzdá:
- Kopii **lékařského potvrzení** o zdravotní způsobilosti pro pobyt ve stanovém táboře (formulář je v příloze).
- **Prohlášení zákonných zástupců** dítěte (vyplněné v den odjezdu).
- Kopii **kartičky zdravotní pojišťovny**.

---

## Skautský kroj
Každé dítě musí mít:
- **Skautskou košili** a **žlutý šátek** (v případě potřeby budou zapůjčeny).
- **Černé kraťasy** nebo **černou sukni** (sahající ke kolenům, **ne legíny**).

---

## Táborová hra
- Každé dítě potřebuje **bílé bavlněné tričko** na batikování.

---

## Seznam věcí na tábor
### Oblečení a obuv:
- Spací pytel, karimatka, oblečení na spaní (pyžamo/teplákovka)
- Rozchozené pevné boty (botasky, pohorky)
- Malý batůžek na výlet
- Kompletní tepláková souprava, mikina
- 5× tričko s krátkým rukávem
- 3× kraťasy, 1× dlouhé kalhoty (ideálně maskáče)
- 10× spodní prádlo, 10× ponožky
- Letní bunda (větrovka/maskáčová blůza)
- Hadrové tenisky, sandály, gumáky
- Plavky, šátek na krk, pokrývka hlavy (klobouk/kšiltovka)
- Bílé tričko na batikování

### Hygiena:
- 2× ručník, kartáček + pasta na zuby
- Hřeben, nůžky na nehty, krém na opalování
- Malé balení šamponu
- Hygienické potřeby uložené v **kabelce na zip s poutkem**
- Toaletní papír – 1 role

### Jídlo a pití:
- **Podepsaný ešus** v plátěném pytlíku na pověšení
- **Podepsaný hrnek** (plechový nebo smaltovaný)
- Lžíce
- Láhev na pití (postačí PET 1,5 l)
- Svačina + pití na cestu

### Ostatní:
- **Léky** (v podepsané krabičce s návodem k užívání)
- Peníze do 400 Kč (není vhodné více)
- Sluneční brýle, repelent
- Baterka, píšťalka, deník, psací a kreslící potřeby
- Kapesní nůž, klubko prádelní šňůry
- **Stezka** (Nováček, Lucerna, Mauglí – knížečka)
- **Plavací kruh či rukávky** (jen pro neplavce)
- **Kapsář do stanu** (cca 80×30 cm, s kapsami)
- **Plátěný pytel na špinavé prádlo**

---

## Uložení věcí: krabice pod postel
- Děti budou mít věci uložené ve **třech papírových nebo plastových krabicích** o rozměru cca **40×60×max 20 cm**.
- Krabice připravte **doma** (oblečení již poskládejte).
- **Velké batohy nejsou potřeba.**

---

## Co nebrat:
- **Mobilní telefony**, elektronika
- **Cennosti** (zlaté šperky, drahé hodinky atd.)
- **Nové oblečení** – může se poškodit (doporučujeme maskáče)

---

## Doporučujeme přibalit:
- Knihu, karty, stolní hru

---

## Upozornění – vši
Před odjezdem **zkontrolujte dětem vlasy**.  
Dítě se vší **nemůže na táboře zůstat**, může se vrátit až po jejich odstranění.

---

## Přispění potravinami
Uvítáme přivezení:  
- **Ovoce, zeleniny** (např. brambory, okurky, meloun)
- **Zavařenin, buchet** nebo jiných trvanlivých potravin

---

## Komunikace během tábora
- Volejte pouze v případě nutnosti a **pouze SMS** na tel.: **734 640 006**
- **Neposílejte dopisy ani pohledy**
- **Nedávejte dětem mobil**

---

## Návštěvní den
- **Návštěvy nejsou možné** – z důvodu negativních zkušeností z minulých let.

---

## Kontakt
**Vedoucí tábora:** Jan Polášek  
**Adresa:** Labuty čp je X, kdo bručí je mědvěd  
**Telefon:** sedumsettřicetčtyři 64 třinuly 6  
**E-mail:** olda.polasek na seznamu
